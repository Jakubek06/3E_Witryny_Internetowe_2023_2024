<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Pan Tadeusz</title>
</head>
<body>
    <h2>Adam Mickiewicz</h2>
    <h2>Pan Tadeusz, czyli Ostatni Zajazd na Litwie</h2>
<h4>Księga pierwsza</h4>
<h6>Gospodarstwo</h6>

<p align="center">
<br>
<br>Litwo! Ojczyzno moja! ty jesteś jak zdrowie. </br>
<br>Ile cię trzeba cenić, ten tylko się dowie,</br>
<br>Kto cię stracił. Dziś piękność twą w całej ozdobie</br>
<br>Widzę i opisuję, bo tęsknię po tobie.</br>
</br>
<br>Panno Święta, co Jasnej bronisz Częstochowy</br>
<br>I w Ostrej świecisz Bramie! Ty, co gród zamkowy</br>
<br>Nowogródzki ochraniasz z jego wiernym ludem!</br>
<br>Jak mnie dziecko do zdrowia powróciłaś cudem</br>
<br>(Gdy od płaczącej matki pod Twoję opiekę</br>
<br>Ofiarowany, martwą podniosłem powiekę</br>
<br>I zaraz mogłem pieszo do Twych świątyń progu</br>
<br>Iść za wrócone życie podziękować Bogu),</br>
<br>Tak nas powrócisz cudem na Ojczyzny łono.</br>
<br>Tymczasem przenoś moję duszę utęsknioną</br>
<br>Do tych pagórków leśnych, do tych łąk zielonych,</br>
<br>Szeroko nad błękitnym Niemnem rozciągnionych;</br>
<br>Do tych pól malowanych zbożem rozmaitem,</br>
<br>Wyzłacanych pszenicą, posrebrzanych żytem;</br>
<br>Gdzie bursztynowy świerzop, gryka jak śnieg biała,</br>
<br>Gdzie panieńskim rumieńcem dzięcielina pała,</br>
<br>A wszystko przepasane, jakby wstęgą, miedzą</br>
<br> Zieloną, na niej z rzadka ciche grusze siedzą. </br>
</p>

</body>
</html>